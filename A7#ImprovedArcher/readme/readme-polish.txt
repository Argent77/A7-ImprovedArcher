Improved Archer Kit
~~~~~~~~~~~~~~~~~~~

Version:    3.0
Author:     Argent77

Download:   https://github.com/Argent77/A7-ImprovedArcher/releases/latest
            http://www.shsforums.net/files/file/1116-improved-archer-kit/
Discussion: http://www.shsforums.net/topic/58012-improved-archer-kit/
            https://forums.beamdog.com/discussion/34696/mod-improved-archer-kit-for-bgee-bg2ee-iwd-ee-and-original-bg2-bgt


Ogólny zarys
~~~~~~~~~~~~

Oryginalna podklasa Łucznika nie skalowała się zbyt dobrze wraz z awansem na kolejne poziomy. Pomimo tego, iż podklasa jest bardzo silna w początkowych fragmentach gry, staje się później dużo mniej użyteczna w porównaniu do innych podklas łowcy.

Modyfikacja ta próbuje zbilansować tę podklasę, tak by niskopoziomowi łucznicy nie przyćmiewali zdolnościami pozostałych klas, a wysokopoziomowi dotrzymywali z kolei kroku pozostałym podklasom łowcy. Modyfikacja ta poprawia ogólną siłę podklasy, dodając przy tym kilka przydatnych umiejętności i zdolności.

Dodatkowe komponenty pozwalają na zainstalowanie nowych podklas dla wojownika, paladyna i złodzieja, stworzonych na bazie podklasy łucznika, a także kilku potężnych łuków i nowej amunicji.


Instalacja
~~~~~~~~~~

Jest to modyfikacja WeiDU, co oznacza, iż jest bardzo prosta w instalacji. Wystarczy rozpakować pobrane archiwum „A7#ImprovedArcher-v1.7z” do katalogu z grą, a następnie uruchomić plik „setup-A7#ImprovedArcher.exe” (w przypadku Windows) lub „setup-A7#ImprovedArcher” (w przypadku Mac OS X). Należy postępować zgodnie z instrukcjami, co spowoduje zainstalowanie modyfikacji. Aby móc w pełni cieszyć się korzyściami, jakie daje ulepszona podklasa Łucznika, gorąco polecam rozpoczęcie nowej gry.


Komponenty
~~~~~~~~~~

1. Ulepszona podklasa Łucznika (wspiera następujące gry: BG2:ToB, BGT, BG:EE, BG:SoD, BG2:EE, EET oraz IWD:EE)
Komponent ten ulepsza podklasę Łucznika poprzez zbilansowanie rozwoju statystyk oraz dodanie unikalnych umiejętności i zdolności. Jest to główny komponent modyfikacji.

2. Dodaj do gry nową podklasę wojownika: Snajper (wymaga zainstalowania głównego komponentu: „Ulepszona podklasa Łucznika”)
Komponent ten instaluje podklasę wojownika o nazwie „Snajper”.

3. Dodaj do gry nową podklasę paladyna: Rycerz łucznik (wymaga zainstalowania głównego komponentu: „Ulepszona podklasa Łucznika”)
Komponent ten instaluje podklasę paladyna o nazwie „Rycerz łucznik”.

4. Dodaj do gry nową podklasę złodzieja: Strzelec wyborowy (wymaga zainstalowania głównego komponentu: „Ulepszona podklasa Łucznika”)
Komponent ten instaluje podklasę złodzieja o nazwie „Strzelec wyborowy”.

5. Dodaj do gry strzały i bełty +4, a także dwa potężne łuki (wspiera następujące gry: BG2:ToB, BGT, BG2:EE oraz IWD:EE)
- Dodaje strzały i bełty +4 do asortymentu różnych sklepów oraz ekwipunku niektórych istot w kampanii Tron Bhaala, oraz Twierdzy Strażnika.
BG2, BGT, BG2EE oraz EET:
- Dodaje potężny długi łuk gdzieś na trzecim poziomie Twierdzy Strażnika
- Dodaje jeszcze potężniejszy łuk refleksyjny, który można znaleźć na obszarze przed Enklawą Sendai
tylko IWDEE:
- Dodaje dwa potężne łuki oraz kilka strzał i bełtów +4 do sklepu Conlana w Kuldahar po rozpoczęciu Rozdziału 4

Ten komponent może zostać zainstalowany niezależnie od głównego komponentu.


Opis podklasy
~~~~~~~~~~~~~

ŁUCZNIK: Jest uosobieniem mistrzowskiego posługiwania się łukiem. To znakomity strzelec, umiejący oddać strzał niemal z każdej pozycji, niezależnie od stopnia trudności. Aby zyskać takie umiejętności, łucznik musiał poświęcić część swoich punktów biegłości za posługiwanie się bronią ręczną i zbroją.

Zalety:
- +1 do trafienia i obrażeń każdą bronią strzelecką, a także premia +1 do KP przeciw pociskom, za każde sześć poziomów doświadczenia.
- +5% szans na trafienie krytyczne na poziomach 9, 13 i 18.
- Może osiągnąć Wielkie mistrzostwo (pięć punktów biegłości) w długich łukach, krótkich łukach oraz kuszach.
- Co cztery poziomy doświadczenia zyskuje zdolność Oplątującego strzału, do wykorzystania raz dziennie. Zdolność ta nie może zostać użyta w połączeniu z innymi umiejętnościami strzeleckimi.
- Co cztery poziomy doświadczenia, począwszy od 8. poziomu, zyskuje zdolność Potężnego strzału, do wykorzystania raz dziennie. Zdolność ta nie może zostać użyta w połączeniu z innymi umiejętnościami strzeleckimi.
- Co cztery poziomy doświadczenia, począwszy od 8. poziomu, zyskuje zdolność Wybuchowego strzału, do wykorzystania raz dziennie. Zdolność ta nie może zostać użyta w połączeniu z innymi umiejętnościami strzeleckimi.
- Co osiem poziomów doświadczenia, począwszy od 4. poziomu, zyskuje zdolność Stworzenia błogosławionej amunicji, do wykorzystania raz dziennie.

OPLĄTUJĄCY STRZAŁ: Każdy udany atak dystansowy, wykonany w przeciągu następnych dwunastu sekund, spowoduje oplątanie celu, zgodnie z poziomem łucznika:
4. poziom: Cel jest oplątany przez trzy rundy, jeśli nie wykona rzutu obronnego przeciw czarom.
8. poziom: Cel jest oplątany przez trzy rundy, jeśli nie wykona rzutu obronnego przeciw czarom z modyfikatorem -1.
12. poziom: Cel jest oplątany przez cztery rundy, jeśli nie wykona rzutu obronnego przeciw czarom z modyfikatorem -1.
16. poziom: Cel jest oplątany przez cztery rundy, jeśli nie wykona rzutu obronnego przeciw czarom z modyfikatorem -2.
20. poziom: Cel jest oplątany przez pięć rund, jeśli nie wykona rzutu obronnego przeciw czarom z modyfikatorem -2.

POTĘŻNY STRZAŁ: Każdy udany atak dystansowy, wykonany w przeciągu następnych dwunastu sekund, ma szansę na odrzucenie celu, w zależności od poziomu łucznika:
8. poziom: Odrzuca cel, jeśli ten nie wykona rzutu obronnego przeciw zionięciom.
12. poziom: Odrzuca cel, jeśli ten nie wykona rzutu obronnego przeciw zionięciom z modyfikatorem -1.
16. poziom: Odrzuca cel, jeśli ten nie wykona rzutu obronnego przeciw zionięciom z modyfikatorem -2.
20. poziom: Odrzuca cel, jeśli ten nie wykona rzutu obronnego przeciw zionięciom z modyfikatorem -3.

WYBUCHOWY STRZAŁ: Każdy udany atak dystansowy, wykonany w przeciągu następnych dwunastu sekund, powoduje eksplozję wystrzelonego pocisku po trafieniu, zadając fizyczne obrażenia znajdującym się w promieniu pięciu metrów celom, w zależności od poziomu łucznika:
8. poziom: 1k4 obrażeń pobliskim celom
12. poziom: 1k4 +2 obrażeń pobliskim celom
16. poziom: 1k4 +4 obrażeń pobliskim celom
20. poziom: 1k4 +6 obrażeń pobliskim celom
Uwaga: Rani wrogów, sojuszników i niewinne stworzenia.

STWORZENIE BŁOGOSŁAWIONEJ AMUNICJI: Tworzy przepełnioną energią duchową strzałę lub bełt, pobłogosławione przez bóstwo, które wyznaje łucznik. Pocisk istnieje przez osiem godzin i zawiera wiele ładunków. Ilość ładunków wzrasta dwukrotnie na poziomach 8 i 16.
4. poziom: umagicznienie +1, +1 do testów trafienia i obrażeń, dodatkowe 1k6 obrażeń i spowolnienie przez dwie rundy, w przypadku nieumarłego, jeśli ten nie wykona rzutu obronnego przeciw śmierci.
8. poziom: umagicznienie +1, +2 do testów trafienia i obrażeń, dodatkowe 1k6 +2 obrażeń i unieruchomienie przez dwie rundy, w przypadku nieumarłego, jeśli ten nie wykona rzutu obronnego przeciw śmierci.
12. poziom: umagicznienie +2, +2 do testów trafienia i obrażeń, dodatkowe 1k6 +4 obrażeń i natychmiastowa śmierć, w przypadku nieumarłego, jeśli ten nie wykona rzutu obronnego przeciw śmierci.
16. poziom: umagicznienie +3, +3 do testów trafienia i obrażeń, dodatkowe 1k6 +6 obrażeń i natychmiastowa śmierć, w przypadku nieumarłego, jeśli ten nie wykona rzutu obronnego przeciw śmierci z modyfikatorem -2.
20. poziom: umagicznienie +4, +4 do testów trafienia i obrażeń, dodatkowe 1k6 +8 obrażeń i natychmiastowa śmierć, w przypadku nieumarłego, jeśli ten nie wykona rzutu obronnego przeciw śmierci z modyfikatorem -4.

NIEOMYLNY STRZAŁ (Zdolność wysokopoziomowa): Wysokopoziomowi łucznicy posiadają pełną kontrolę nad wybranymi przez siebie broniami dystansowymi, co pozwala im celować w istotne organy przeciwnika z przerażającą precyzją i szybkością. Po aktywowaniu tej zdolności łucznik przyjmuje odpowiednią postawę i zaczyna wystrzeliwać strzały jedna po drugiej. Przez następne 12 rund zdolność ta ustala ilość ataków łucznika na 10 i sprawia, że każdy jego strzał jest trafieniem krytycznym. Z racji tego, że technika ta wymaga najwyższych umiejętności i koncentracji, łucznik jest przykuty do miejsca przez następne 2 rundy. Zdolności tej nie można użyć razem z innymi zdolnościami strzeleckimi.

ZASTAWIANIE PUŁAPEK Z POCISKAMI (Zdolność wysokopoziomowa): Zdolność ta pozwala łucznikowi na zastawienie potężnej sprężynowej pułapki z pociskami w wybranym przez siebie miejscu, pod warunkiem, że w zasięgu wzroku nie ma wrogich istot. Pułapka zadaje istocie, która ją uruchomi, 3k10 obrażeń od pocisków oraz 1k10 obrażeń od różnego rodzaju żywiołów.

Wady:
- -1 do Kondycji.
- Nie może nosić żadnej metalowej zbroi.
- Łucznik może osiągnąć stopień Wyszkolony (1 punkt biegłości) w broniach do walki wręcz.

Podklasa wojownika: Snajper
Ta podklasa posiada takie same statystyki jak podklasa Łucznika, z poniższymi wyjątkami:
- Nie otrzymuje zdolności Stworzenie błogosławionej amunicji.
- Nie otrzymuje zdolności wysokopoziomowej Zastawianie pułapek z pociskami.
- Może osiągnąć stopień Specjalista (dwa punkty biegłości) w broniach do walki wręcz.
- Może przeznaczyć tylko jeden punkt biegłości na dowolny styl walki.

Podklasa paladyna: Rycerz łucznik
Ta podklasa posiada takie same statystyki jak podklasa Łucznika, z poniższymi wyjątkami:
- Nie otrzymuje zdolności Wybuchowy strzał.
- Nie otrzymuje zdolności wysokopoziomowej Zastawianie pułapek z pociskami.
- Nie otrzymuje premiowej biegłości w posługiwaniu się strzałkami
- Może osiągnąć stopień Wyszkolony (jeden punkt biegłości) w broniach do walki wręcz.
- Może przeznaczyć tylko jeden punkt biegłości na dowolny styl walki.

Podklasa złodzieja: Strzelec wyborowy
Ta podklasa posiada takie same statystyki jak podklasa Łucznika, z poniższymi wyjątkami:
- +1 do trafienia i obrażeń każdą bronią strzelecką, a także premia +1 do KP przeciw pociskom, za każde osiem poziomów doświadczenia.
- Nie otrzymuje zdolności Stworzenie błogosławionej amunicji.
- Nie otrzymuje zdolności wysokopoziomowej Nieomylny strzał
– Co poziom dostaje tylko 15 punktów do wykorzystania na umiejętności złodziejskie.
– Nie może korzystać ze zdolności Cios w plecy.

Opisy długich łuków
~~~~~~~~~~~~~~~~~~~

Sięgający słońca +3:
Elfowie z Evereski znani są ze swego izolacjonizmu w równym stopniu, co z umiejętności i odwagi w walce. Jednym z najbardziej znanych ludziom elfich wojowników był niebywale uzdolniony łucznik o imieniu Bariah Goldendown. Chociaż elfy nie potwierdzają ani nie zaprzeczają legendom, niektóre z opowiadanych przez ludzi historii głoszą, że mający iście sokoli wzrok Bariah nigdy nie spudłował w czasie bitwy. Łuk, którego używał, został wykonany przez jego matkę i otrzymał nazwę, która nie była znana nikomu, poza jego rodziną. Ludzie, którzy poczuli na własnej skórze potęgę tej broni, nazwali ją Sięgającym słońca, wierząc, że wypuszczane przez elfa strzały mogły sięgnąć niebios. Podczas bitwy, którą elfowie z Evereski do dziś wspominają z goryczą, gryf, na którym latał Bariah, został zabity podczas lotu przez zaklęcia niewidzialnych czarodziejów, którzy przygotowali zasadzkę na patrol elfów. Mimo iż przeżył tylko jeden mag, udało mu się zabrać ze sobą Sięgającego słońca.

PARAMETRY:

Właściwości ładunków:
– Ochrona przed zwykłymi pociskami, dwa razy dziennie

Specjalne:
– Jeśli nie zostanie wyposażony w strzały, łuk ten wystrzeliwuje strzały +3, które zadają 1k6 obrażeń od pocisków i zapewniają premię +4 do trafienia

TraK0: +4
Waga: 3
Opóźnienie: 2
Rodzaj biegłości: długi łuk
Typ broni: 2-ręczna
Wymagana siła: 6
Nie może używać:
 Druid
 Kapłan
 Mag
 Złodziej
 Mnich

Obrońca +5:
Łuki refleksyjne to łuki krótkie lub długie, których drzewce wykonano z kilku rodzajów drewna. Dzięki temu są bardziej elastyczne, a wystrzeliwane strzały zadają większe obrażenia. Oprócz potężnych zaklęć, które na niego rzucono, łuk ten wykonano z materiałów wyjątkowej jakości. Wyjątkowo wytrzymałe łęczysko może służyć do odbijania nawet najsilniejszych ciosów, a jego ergonomiczny kształt pozwala użytkownikowi strzelać z ogromną prędkością.

PARAMETRY:

Specjalne:
– +4 do KP przeciw broniom do walki wręcz
– 3 strzały na rundę

TraK0: +6
Obrażenia: +2 (pocisk)
Waga: 5
Opóźnienie: 2
Rodzaj biegłości: długi łuk
Typ broni: 2-ręczna
Wymagana siła: 18
Nie może używać:
 Druid
 Kapłan
 Mag
 Złodziej
 Mnich
 Bard


Credits
~~~~~~~

Writing, coding and testing: Argent77

Incorporated ideas from "Universal Archer Kit" by semiticgod

French translation: Gwendolyne
Italian translation: Aedan
Polish translation: Cahir
Russian translation: Saigon1983, JamesMaxwell


Copyright Notice
~~~~~~~~~~~~~~~~

"Improved Archer Kit" is licensed under the "Creative Commons Attribution-ShareAlike 4.0 International License"
(http://creativecommons.org/licenses/by-sa/4.0/).


History
~~~~~~~

3.1 (2020-01-19)
  - Updated Russian translation (thanks JamesMaxwell)
  - Fixed typos in ability descriptions

3.0 (2019-09-04)
  - Rebalanced combat bonuses of the Archer kit
  - Rebalanced "Create Blessed Ammo" ability
  - Added Archer-like kits for fighters, paladins and thieves
  - Added bullets to "Create Blessed Ammo" ability for paladin kit
  - Fixed incorrect blessed ammo projectile for classic BG2/BGT
  - Added German readme

2.4 (2017-10-25)
  - Fixed a bug that may cause installation error in BG2:EE

2.3 (2017-08-25)
  - Added French translation (Thanks Gwendolyne)
  - Fixed THAC0 bonus of bow 'The Defender +5'
  - Excluded shamans from unusability list of arrows
  - Added 'Monk' to unusability list of bows
  - Fixed incorrect record screen class description in EET

2.2 (2016-08-30)
  - Added Siege of Dragonspear support
  - Improved compatibility with Enhanced Edition patches v2.x
  - Added custom portrait icons for shot abilities in Enhanced Edition patches v2.x
  - Added Italian translation (Thanks Aedan)
  - Added Polish translation (Thanks Cahir)

2.1 (2015-03-29)
  - Changed location of a longbow from 1st level to 3rd level of Watcher's Keep
  - Added german and russian translations
  - Added more information to the readme

2.0 (2014-11-06)
  - Added IWD:EE support
  - Merged components
  - Removed spell casting restrictions because of technical reasons

1.0 (2014-09-12)
  - Initial release
